# Spese della notifica

Le spese di notificazione per la PA mittente differiscono sulla base del canale utilizzato per completare il processo di notificazione fino al perfezionamento per il destinatario.

La PA mittente ha facoltà di richiedere a PN la gestione puntuale delle spese di notifica da richiedere al destinatario oppure di applicare allo stesso un costo forfettario stabilito dalla PA mittente stessa.

In ogni caso PN fatturerà alla PA mittente le spese effettive di notificazione sostenute per ciascun destinatario della notifica. In caso di destinatari multipli, il pagamento sarà reso disponibile a tutti i destinatari fino al pagamento effettuato da parte di uno di essi (il primo che effettua il pagamento). I costi di notifica sostenuti per raggiungere gli altri destinatari dovranno essere riscossi dalla PA in autonomia.

Per permettere la corretta determinazione dell’importo da pagare in caso di pagamento da effettuare attraverso pagoPA, PN mette a disposizione della PA Mittente una specifica API che, fornendo Codice Avviso e Codice Fiscale dell’Ente creditore per il pagamento, restituisce il costo della notifica e la data di perfezionamento per il destinatario della stessa. Queste stesse informazioni possono essere dedotte dalla PA mittente a partire dalle informazioni relative allo stato della notifica fornite da PN.
