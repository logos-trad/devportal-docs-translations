# Comprendere la timeline di una notifica e gli atti prodotti

La notificazione segue un ciclo di vita che la fa transitare lungo una serie di stati che vengono tracciati e visualizzati sul portale di PN attraverso la timeline di notifica.

&#x20;

<figure><img src="../../.gitbook/assets/image (8).png" alt=""><figcaption></figcaption></figure>

&#x20;I vari stati attraversati dalla notifica possono generare degli atti opponibili ai terzi che sono accessibili e scaricabili attraverso i relativi link.

ATTENZIONE: in alcuni casi molteplici stati faranno riferimento alla stessa attestazione opponibile ai terzi. Ad esempio, tutti i vari tentativi di inoltro della PEC sono raggruppati in una singola attestazione opponibile ai terzi.

Gli stati attraversati differiscono a seconda del percorso di notificazione utilizzato e sono riportati nei paragrafi successivi. Alcuni stati sono accorpati nella timeline: ad esempio la presa in carico ed il perfezionamento per mittente sono accorpati nello stato “Depositata”

La timeline presenta inizialmente solamente gli eventi che determinano un cambiamento di stato della notifica. Eventi secondari (esempio i diversi tentativi di invio di una PEC) sono disponibili aprendo le sezioni “Mostra di più”. Eventuali documenti collegati agli eventi secondari sono disponibili anche attraverso i link presenti negli eventi principali.
