# Invio manuale di una notifica

L’invio manuale di una notifica si effettua selezionando la voce “Notifiche” e premendo il bottone “Invio notifica” presente nella pagina che visualizza le notifiche inviate.

La pressione di tale bottone apre una nuova pagina che prevede 4 sezioni di compilazione: informazioni preliminari, destinatario/i, allegati e metodi di pagamento.

Nella prima sezione i campi obbligatori sono: il numero di protocollo della notifica (fornito dall’Ufficio Protocollo della PA) e l’oggetto della notifica.

I campi facoltativi sono: la descrizione riferita all’oggetto e il gruppo da utilizzare per la notifica tra quelli attivi ed attribuiti all’utente.

Nel caso l’utente appartenga a uno specifico gruppo (vedi Configurazione gruppi) il relativo campo diventa obbligatorio.

L’operatore deve inoltre selezionare: la modalità prevista dalla PA per l'invio cartaceo, la modalità di pagamento previsto (pagoPA e/o F24).

L’inserimento dei dati richiesti abilita il tasto “Continua” per passare alla sezione successiva.

<figure><img src="../../../.gitbook/assets/image (18).png" alt=""><figcaption></figcaption></figure>

La seconda sezione prevede i seguenti campi obbligatori per ciascuno dei destinatari previsti: individuazione del soggetto giuridico destinatario (persona fisica/persona giuridica), nome, cognome, codice fiscale del destinatario, codice fiscale dell'ente creditore e codice avviso per il pagamento.

Il domicilio digitale e l'indirizzo fisico del destinatario sono informazioni opzionali.

Se la notifica riguarda più destinatari (Destinatari multipli), le informazioni richieste devono essere riportate per ciascuno di essi cliccando su “Aggiungi un destinatario”.

L’inserimento dei dati richiesti abilita il tasto “Continua” per passare alla sezione successiva.

<figure><img src="../../../.gitbook/assets/image (25).png" alt=""><figcaption></figcaption></figure>

La terza sezione prevede il caricamento in allegato di almeno un atto in formato Pdf e firmato digitalmente, eventualmente contenente anche l’avviso di pagamento.

La PA può allegare più atti nel caso in cui essi siano separati su file distinti.

Una volta allegati i file, verranno presentati all’utente le hash SHA-256 dei documenti che verranno inoltrate a PN per verifica.

L’inserimento dei dati richiesti abilita il tasto “Continua” per passare alla sezione successiva.

<figure><img src="../../../.gitbook/assets/image (3).png" alt=""><figcaption></figcaption></figure>

La quarta e ultima sezione richiede di allegare il documento relativo al metodo di pagamento precedentemente selezionato.

L’inserimento dei dati richiesti abilita il tasto “Invia” per completare la sessione di creazione della notifica.

<figure><img src="../../../.gitbook/assets/image (12).png" alt=""><figcaption></figcaption></figure>

La notifica è stata creata e al termine del processo di verifica (entro 5 minuti dal momento della creazione) PN visualizzerà la notifica, ed il relativo IUN nella lista di notifiche inviate. A questo punto l’utente può visualizzare ulteriori dettagli nella pagina di visualizzazione delle notifiche.

<figure><img src="../../../.gitbook/assets/image (28).png" alt=""><figcaption></figcaption></figure>
