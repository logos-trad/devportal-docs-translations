# Introduzione

## Contesto <a href="#contesto" id="contesto"></a>

Per un ente, sia una pubblica amministrazione (PA) sia un soggetto privato, sono oggetto di interesse sia i dati sia le loro _variazioni_. Per variazione di un dato si intende ad esempio il cambio di residenza di un soggetto o un rinnovo della patente di guida.

Nel contesto delle PA, per dare seguito ad un procedimento amministrativo è indispensabile conoscere le variazioni dei dati dei soggetti coinvolti, la cui titolarità sia di altre PA, nel periodo in cui lo stesso procedimento amministrativo è in essere. Per un soggetto privato è ugualmente importante poter accedere a un dato sempre aggiornato.

**Signal Hub** è un servizio di PDND Interoperabilità che _**concentra**_**&#x20;(hub)** le variazioni dei dati e ne distribuisce le notifiche. Il _**segnale**_**&#x20;(signal)** è la notifica della variazione di un dato.  Il servizio è pensato per assicurare ai soggetti aderenti la distribuzione dei segnali di variazione dei dati.

## Motivo <a href="#motivo" id="motivo"></a>

La concentrazione degli aggiornamenti dei dati in un unico servizio di piattaforma garantisce:

* sicurezza all’interno del perimetro delle Linee Guida PDND Interoperabilità
* economicità: riduzione del numero di chiamate e di risorse a cui l’erogatore di un e-service deve far fronte
* riservatezza: dati conosciuti solo da produttori e consumatori
* uniformità amministrativa: non è necessario stipulare nuovi accordi tra aderenti
* standardizzazione tecnica: soluzione tecnica omogenea per accedere alle variazioni dei dati



<figure><img src=".gitbook/assets/diagramma.contesto.drawio2.png" alt=""><figcaption></figcaption></figure>

