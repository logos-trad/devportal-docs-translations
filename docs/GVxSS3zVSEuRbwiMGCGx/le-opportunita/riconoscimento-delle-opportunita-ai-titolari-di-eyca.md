# Riconoscimento delle opportunità ai titolari di EYCA

La CGN aderisce al circuito [EYCA](https://www.eyca.org/) (European Youth Cards Association) che permette ai giovani europei tra i 18 e i 30 anni, in possesso di una carta appartenente al circuito, di accedere a sconti presso gli operatori aderenti nel proprio Paese e negli altri Paesi europei.\
Gli Operatori convenzionati con il Programma sono pertanto tenuti ad estendere le loro opportunità proposte per la CGN - in lingue inglese - anche ai giovani europei titolari della carta EYCA secondo le modalità di seguito indicate.

## **Operatori che operano tramite punti fisici**

Per gli Operatori che aderiscono al Programma riconoscendo le opportunità nei negozi fisici, sportelli o biglietterie, rimane invariato il modello di validazione descritto nella pagina [Presenza fisica del Beneficiario della CGN](le-modalita-di-riconoscimento-e-validazione-delle-opportunita/presenza-fisica-del-beneficiario.md) che avviene tramite il riconoscimento del logo EYCA, riportato sulla carta esibita dal giovane Beneficiario interessato: gli Operatori aderenti al Programma relativo a CGN dovranno istruire il proprio personale addetto al contatto fisico con il clienti a riconoscere le carte EYCA degli altri paesi europei.

## **Operatori che operano online**

Gli Operatori che aderiscono al Programma sono tenuti a riconoscere le medesime opportunità anche ai possessori di carta EYCA.&#x20;

Coloro che operano online e utilizzano il modello _codice statico,_ il modello _lista di codici statici_ o _landing page_, abilitano il riconoscimento dell'opportunità nell'ambito del circuito EYCA, nel qual caso l’opportunità sarà pubblicata anche sul [portale EYCA](https://www.eyca.org/discounts) (in lingue inglese)

***

### Focus su lista di codici (bucket)

Gli Operatori che hanno scelto la modalità _lista di codici_ _statici_ dovranno fornire al Dipartimento una nuova lista di codici per ciascuna opportunità estesa ai possessori della carta EYCA, compilata seguendo il template allegato:

{% file src="../.gitbook/assets/bucket_EYCA_format.xls" %}
&#x20; Template per caricamento lista codici statici su sito EYCA
{% endfile %}

La lista, di almeno 10.000 codici, deve essere **diversa da quella creata e caricata sul Portale Operatori di Carta Giovani Nazionale** e deve essere inviata al seguente indirizzo email: [cartagiovaninazionale@governo.it](mailto:cartagiovaninazionale@governo.it).&#x20;

Le liste corrispondenti alle singole opportunità saranno poi caricate sul [portale EYCA](https://www.eyca.org/discounts).

### Focus su landing page

Gli Operatori che hanno scelto la modalità _landing page_ dovranno inserire sul Portale una URL dedicata all'opportunità e specifica per il Portale EYCA. Sul Portale EYCA **non** è possibile inserire il _Referer_ a garanzia dell’accesso alla pagina web dove effettuare l’acquisto.

{% hint style="info" %}
Per la corretta fruizione da parte dei beneficiari EYCA, è consigliato implementare una pagina web dedicata in lingua inglese. &#x20;
{% endhint %}

***

### Modalità online non compatibili con EYCA

Anche gli Operatori che hanno scelto modalità che risultano non compatibili con il circuito EYCA  potranno esprimere l'interesse ad aderire al circuito EYCA tramite la pagina di creazione/modifica dell’opportunità.

Nel caso venga manifestata l’intenzione di far valere la stessa modalità _online_ anche sul circuito EYCA, l’Operatore sarà contattato dal Dipartimento per definire insieme una possibile modalità di riconoscimento messa a disposizione da EYCA e limitata a quel perimetro.
