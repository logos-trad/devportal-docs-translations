# Le modalità di riconoscimento e validazione delle opportunità

In questo capitolo si descrivono le modalità che gli Operatori devono seguire, in fase di attuazione della Convenzione, per l’identificazione dei Beneficiari e il riconoscimento delle opportunità pubblicate sulla sezione CGN dell’App IO per i seguenti scenari d’uso.&#x20;

La modalità di riconoscimento è associata al profilo dell'Operatore ed è la medesima per tutte le opportunità che l'Operatore intende proporre ai Beneficiari.

Il Beneficiario accede alle opportunità:

* recandosi [fisicamente ](presenza-fisica-del-beneficiario.md)presso il punto vendita o altro luogo fisico indicato dall'Operatore;
* validando un codice sconto:
  * ottenuto [tramite API](modalita-api.md);
  * ottenuto da un [codice statico;](modalita-codice-sconto-statico.md)
  * ottenuto tramite [una lista di codici statici](modalita-lista-di-codici-statici.md);
* accedendo ad una [pagina web dedicata esposta dall'Operatore](modalita-landing-page.md)

{% hint style="info" %}
Nell’ambito delle modalità di riconoscimento previste, l’utilizzo di pagine web dedicate alle offerte CGN implicherà in ogni caso la predisposizione di modalità nelle quali sia chiaramente identificabile che l’opportunità sia riferibile al Programma CGN (innanzitutto con utilizzo del relativo logo, vedasi la sezione dedicata ai Brand) e che i contenuti dell’opportunità siano curati nel messaggio e nella definizione in modo tale da essere coerenti con la natura e lo spirito del Programma.
{% endhint %}

***

### Cosa succede se l'Operatore cambia la modalità di riconoscimento e validazione?

Se l'Operatore decide di modificare la modalità di riconoscimento e validazione delle opportunità, tutte le relative opportunità pubblicate passano in stato "sospeso".

Se l'Operatore intende pubblicare nuovamente le proprie opportunità, dovrà adeguare le stesse alla nuova modalità di riconoscimento scelta.

Per esempio, se un Operatore decide di passare dalla modalità "_landing page_" alla modalità "_codice statico_", dovrà prevedere ed indicare un codice statico per ciascuna delle opportunità che intende ri-pubblicare.
