# Come effettuare operazioni sui client

## Creare un client e-service

È possibile creare client e-service dalla voce di menù _**Fruizione > I tuoi client e-service**_, e poi _**Crea nuovo**_. Il contenuto del client è modificabile in qualsiasi momento, inclusa l'aggiunta e la rimozione dei suoi membri. La creazione del client di per sé non ha effetto sull'accesso agli e-service. Deve essere successivamente associato ad una o più finalità per le quali le chiavi saranno utilizzabili per ottenere un voucher.

## Creare un client api interop

Dalla voce di menù _**Fruizione > I tuoi client api interop**_ e poi _**Crea nuovo**_. Il contenuto del client è modificabile in qualsiasi momento, inclusa l'aggiunta e la rimozione dei suoi membri.

## Creare un portachiavi

Dalla voce di menù _**Erogazione > I tuoi portachiavi**_ e poi _**Crea nuovo**_. Il contenuto del portachiavi è modificabile in qualsiasi momento, inclusa l'aggiunta e la rimozione dei suoi membri.

## Eliminare un client o un portachiavi

È possibile eliminare un client dalla vista _**Fruizione > I tuoi client e-service**_ oppure _**Fruizione > I tuoi client api interop**_, cliccare sui tre pallini e selezionare l'azione _**Elimina**_. La stessa operazione può essere fatta sui portachiavi dalla vista _**Erogazione > I tuoi portachiavi**_**.**

{% hint style="warning" %}
L'eliminazione in toto di un client e-service prevede anche la sua rimozione da tutte le finalità alle quali è eventualmente associato e l'eliminazione di tutte le chiavi associate a quel client, che non potranno più essere utilizzate per ottenere voucher validi da spendere presso gli e-service degli erogatori.
{% endhint %}

## Gestire i membri di un client o un portachiavi

In qualsiasi momento, è possibile aggiungere o rimuovere membri da uno specifico client o portachiavi. Le persone aggiunte avranno la possibilità di caricare chiavi pubbliche.

I membri rimossi non potranno più operare all'interno di quello specifico client o portachiavi, anche se le chiavi caricate fino a quel momento rimarranno valide e attive e potranno essere rimosse da altri utenti che hanno ancora accesso al client o portachiavi. Verranno evidenziate dall'interfaccia in modo da aiutare gli altri membri ad individuarle e sostituirle, prima di eliminarle. Questo comportamento è pensato per bilanciare le necessità di sicurezza e facilitare la continuità di servizio nell'eventualità di un ricambio di personale.&#x20;

Per gestire i membri di un client, andare su _**Fruizione > I tuoi client e-service**_ oppure _**Fruizione > I tuoi client api interop**_, trovare la riga della tabella dedicata al client di interesse e cliccare su _**Ispeziona**_. All'interno del singolo client, selezionare la tab _**Membri del client**_. La stessa operazione può essere effettuata sui portachiavi erogatore dalla vista _**Erogazione > I tuoi portachiavi**_.

{% hint style="warning" %}
Attenzione: continuare ad utilizzare chiavi associate ad un membro che non fa più parte della tua organizzazione costituisce un pericolo per la sicurezza. Elimina sempre le chiavi, dopo averle sostituite.
{% endhint %}
