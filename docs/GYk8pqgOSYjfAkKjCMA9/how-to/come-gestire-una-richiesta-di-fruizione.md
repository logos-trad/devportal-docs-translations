# Come gestire una richiesta di fruizione

## Come sottoscrivere una richiesta di fruizione

### Step 1 - trovare l'e-service&#x20;

Cercare l'e-service per il quale si vuole presentare una richiesta di fruizione su _**Fruizione > Catalogo e-service**_. Se l'aderente non può fruire dell'e-service perché non è in possesso di uno o più attributi certificati richiesti, sarà indicato.

<figure><img src="../.gitbook/assets/catalogo e-service.png" alt=""><figcaption><p>Come appare il catalogo degli e-service</p></figcaption></figure>



### Step 2 - Creazione bozza di Fruizione

A questo punto, il potenziale fruitore clicca su _**Richiedi fruizione**_ e crea una bozza di richiesta di fruizione. Questa bozza sarà aggiornabile a piacimento e non sarà visibile all'erogatore. In qualsiasi momento sarà anche possibile eliminarla.

Prima di inviare la richiesta di fruizione dovrà essere compilata in tutte le sue parti. Quelle di interesse per il fruitore sono potenzialmente due:

1. gli attributi dichiarati: per poter presentare una richiesta di fruizione dovrà avere tutti gli attributi dichiarati con spunta verde, ossia dovrà aver esplicitamente dichiarato che l'aderente li possiede;
2. la documentazione a corredo e il messaggio per l'erogatore: per permettere all'erogatore di verificare gli attributi verificati richiesti, il potenziale fruitore deve caricare la documentazione necessaria alla verifica e/o segnalare all'interno del campo libero di "messaggio per l'erogatore" tutte le circostanze e i link rilevanti ai fini della verifica.

### Step 3 - Invio

Se la richiesta è compilata correttamente, sarà possibile inoltrarla. A questo punto, non potrà essere ulteriormente manipolata dal potenziale fruitore, neanche per cancellarla, fino a che non ci sia una verifica da parte dell'erogatore, o PDND Interoperabilità non si accorga di modifiche allo stato degli attributi posseduti dal potenziale fruitore.

È sempre possibile verificare lo stato delle richieste di fruizione presentate andando su _**Fruizione > Le tue richieste**_**.**

<figure><img src="../.gitbook/assets/richieste di fruizione e-service.png" alt=""><figcaption></figcaption></figure>

## Come approvare una richiesta di fruizione

L'Erogatore, entrando all'interno di una richiesta, potrà gestire gli attributi verificati e lo stato della richiesta. Cliccando su _**Attiva**_, attiverà la richiesta di fruizione.

L'erogatore trova tutte le richieste di fruizione pervenute dai fruitori per i suoi e-service nella sezione _**Erogazione > Richieste di fruizione**._ Viene inoltre notificata attraverso il canale degli eventi in pull.



