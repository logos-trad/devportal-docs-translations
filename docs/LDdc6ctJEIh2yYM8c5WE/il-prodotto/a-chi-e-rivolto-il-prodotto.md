# A chi è rivolto il prodotto

Ambiente di Attestazione è rivolto a tutti i soggetti autorizzati che **desiderano testare i servizi presenti nell'ambiente di interoperabilità ed esporre i propri e-service**, consentendo agli utenti di sperimentare e validare soluzioni personalizzate in un contesto controllato e sicuro. &#x20;

All'interno di Ambiente di Attestazione è possibile trovare una serie di e-service che simulano quelli presenti in ambiente di Collaudo e Produzione di Interoperabilità, in modo da permettere alle società che gestiscono le attività per conto delle Pubbliche amministrazioni di **sviluppare le proprie soluzioni tecniche e implementazioni in un ambiente di esercizio**, così da facilitarne i processi una volta che dovranno ripetere lo stesso lavoro nell'ambiente di Produzione con l'utilizzo di dati reali.

Sempre in Attestazione sarà possibile, nel corso del tempo, **testare in anteprima una serie di feature che verranno poi rilasciate negli altri ambienti,** allo scopo di fornire feedback e consigli su possibili implementazioni che possono aiutare nello svolgimento delle proprie mansioni quotidiane.

